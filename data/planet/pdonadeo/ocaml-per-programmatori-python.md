---
title: OCaml per programmatori Python
description:
url: https://www.donadeo.net/post/2010/ocaml-per-programmatori-python
date: 2010-08-22T22:08:00-00:00
preview_image:
authors:
- Paolo Donadeo
source:
---

<div><p class="noindent">Sorry for English speaking people, but this post makes sense only for Italians, so it's in Italian :-)</p>

<p>Qualche mese fa, precisamente a fine Febbraio, mi &egrave; stato chiesto di presentare in un breve workshop il linguaggio <a href="https://caml.inria.fr/ocaml/index.en.html">Objective Caml</a> che, manco a dirlo, &egrave; il mio linguaggio di programmazione preferito. Mi ero riproposto di scrivere qualcosa in merito, ma una serie di problemi me lo ha impedito, cos&igrave; colmo con qualche mese di ritardo la lacuna.</p>

<p>L'invito mi &egrave; arrivato da <a href="https://www.develer.com/website/en">Develer</a>, un'azienda con sede <a href="https://www.develer.com/website/en/location/">vicino Firenze</a> molto attenta alla formazione ed alle novit&agrave; nel mondo delle tecnologie informatiche. In questo caso la novit&agrave; non sta tanto nel linguaggio OCaml, che ha ormai 14 anni, quanto nel volersi avvicinare alla programmazione funzionale con uno sguardo pragmatico.</p>

<p>Develer &egrave; poi l'azienda che contribuisce in maniera sostanziale alla realizzazione del <a href="https://www.pycon.it/">PyCon Italia</a>, una splendida manifestazione che &egrave; un unicum nel panorama culturale italiano, e non solo per i programmatori appassionati di Python, ma per tutti gli sviluppatori e smanettoni sufficientemente <em>smart</em> da non ignorare Python.</p>

<p>Il background culturale legato a Python e l'assoluto digiuno di programmazione funzionale hanno portato ad un workshop in cui ho cercato di mostrare alcuni dei concetti della <a href="https://en.wikipedia.org/wiki/Functional_programming">FP</a>, utilizzando OCaml, e spiegandone nel contempo la sintassi in estrema sintesi, mostrando qualche parallelo con Python.</p>

<p>Non so se il risultato sia stato positivo per Develer, perch&eacute; da un lato non sono un vero esperto OCaml, e dall'altro ho dovuto (voluto?) concentrare in poco tempo una serie di concetti non banali, per cui forse non &egrave; stato facile per i presenti seguire il discorso. Comunque sia, nessuno mi ha tirato pomodori :-)</p>

<p>Per il workshop ho ovviamente preparato una piccola presentazione che potete <a href="https://www.donadeo.net/static/2010/08/ocaml_per_prog_python.pdf">scaricare in formato PDF</a>, sperando possa essere utile a qualcuno, non fosse altro per l'elenco di link a risorse relative ad OCaml. La presentazione &egrave; distribuita con licenza <a href="https://creativecommons.org/licenses/by-sa/2.5/it/deed">Creative Commons (Attribuzione, condividi allo stesso modo)</a>, il che vuol dire che se siete cos&igrave; matti da copiarne dei pezzi, almeno ricordatevi di citarmi tra gli autori.</p></div>
